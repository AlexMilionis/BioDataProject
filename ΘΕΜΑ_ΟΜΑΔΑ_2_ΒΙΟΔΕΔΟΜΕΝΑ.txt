Σύντομη Αναφορά Εργασίας Βιοδεδομένων 


Μέλη Εργασίας 
Βλασόπουλος Μιχάλης (03400204)
Μάλλη Ιωάννα (03400224) 
Μηλιώνης Αλέξης (03400226)
Προμπονάς Αντώνιος (03400232)






         Η βασική ιδέα αφορά μια μελέτη πάνω σε δεδομένα διαβήτη. Το σύνολο δεδομένων που επιλέγουμε και περιγράφεται αναλυτικότερα παρακάτω, δίνει τη δυνατότητα να ερευνήσουμε τη συσχέτιση μεταξύ lifestyle (διατροφής, συνηθειών, hobbies) και διαβήτη. Αρχικός στόχος είναι η καλύτερη δυνατή κατηγοριοποίηση των (πιθανώς) ασθενών σε Διαβητικούς, Προδιαβητικούς ή Υγιείς, καθώς το στάδιο της σωστής πρόβλεψης είναι και το σημαντικότερο για τη καλύτερη αντιμετώπιση του προβλήματος. Έπειτα, λόγω της φύσης του dataset, επιθυμούμε να επικεντρωθούμε στη κατηγορία των Προδιαβητικών. Θα προσπαθήσουμε να ορίσουμε τα όρια μεταξύ αυτής και των άλλων δύο κατηγοριών αλλά και να διαπιστώσουμε τους παράγοντες που μπορούν να οδηγήσουν σε μετάβαση από μια κατηγορία στην επόμενη, δηλαδή από Υγιής σε Προδιαβητικός και από Προδιαβητικός σε Διαβητικός.


Το βασικότερο κλινικό αντίκτυπο στο οποίο στοχεύουμε είναι η καλύτερη κατανόηση και κατ' επέκταση πρόληψη του φαινομένου. Επιθυμούμε να αποσαφηνίσουμε τους επικίνδυνους παράγοντες του lifestyle όσον αφορά τον διαβήτη, να προστατεύσουμε υγιείς ανθρώπους από τη δημιουργία προδιάθεσης για διαβήτη αλλά και προδιαβητικούς από το να χειροτερέψουν την κατάσταση τους.


Το σύνολο δεδομένων πάνω στο οποίο θα εργαστούμε προέρχεται από έρευνα του CDC, η οποία πραγματοποιήθηκε μέσω τηλεφωνικού ερωτηματολογίου το έτος 2015. Αποτελείται από 253 χιλιάδες δείγματα, περιλαμβάνει 21 χαρακτηριστικά που σχετίζονται με την υγεία και τον τρόπο ζωής και κατηγοριοποιεί τους συμμετέχοντες σε 3 κατηγορίες: Διαβητικούς, Προδιαβητικούς και Υγιείς. Αναλυτικότερες πληροφορίες για το dataset μπορούν να βρεθούν εδώ.